+++
title = "Geslaagd"
authors = ["ludo"]
description = ""
tags = []
date = "2007-04-27T08:00:00"
categories = ["travel"]
slug = "geslaagd"
+++

![Een mooi resultaat...](DSC_1095.jpg)

Het is alweer vrijdag (bij jullie al een tijd zaterdag trouwens...) en ik ben dus al bijna een week in Amerika. Tot nu toe bevalt het bijzonder goed! Vrijdag betekent ook dat het de laatste dag van de training bij Sun is, en dat is jammer want zeker de laatste twee dagen waren erg interessant. Omdat ik al redelijk wat ervaring heb met andere programmeertalen was het oppikken van Java geen groot probleem, ik was dan ook steeds als eerste van de klas klaar met de opdrachten. Dus ja, ik ben een echte nerd! Gisteren en vandaag ging het echter over wat meer geavanceerde onderwerpen als threading en networking, waarbij toch wel wat verschillen met andere talen zijn te ontdekken. Het is leuk dat je vijf dagen zo intensief met een taal bezig kunt zijn en op deze manier denk ik ook een hele degelijke basis opbouwt om verder te werken met een programmeertaal.

Voor al het harde werken van de afgelopen dagen heb ik ook nog iets terug gekregen, namelijk een prachtig certificaat Ã©n een iPod nano! Het certificaat is naturlijk al erg leuk, vooral omdat het op de langere termijn interessanter zal zijn, en als je dan ook nog eens een iPod krijgt dan is dat dubbel zo leuk.

![... en een leuk extraatje!](DSC_1097.jpg)

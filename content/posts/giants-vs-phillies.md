+++
title = "Giants vs. Phillies"
authors = ["ludo"]
description = ""
tags = []
date = "2007-05-07"
categories = ["travel"]
+++

![Bay Bridge](DSC_1514.JPG)
![Amazing view](DSC_1497.JPG)

De laatste dag bestaat uit het aan elkaar knopen van de laatste eindjes en het nog even snel meepikken van een aantal culturele evenementen. Vandaag heb ik een baseball game bekeken en een burrito gegeten. De burrito is lekker, maar erg peperig, iets dat ik niet zo heftig gewend ben. De baseball game was erg gaaf om mee te maken. Kash, iemand uit het hostel, had gehoord dat er een wedstrij zou zijn. Wij snel met de underground naar het stadion geracet omdat de wedstrijd al begonnen is. Helaas had de persoon achter de kassa hier nog nooit gewerkt en het kostte dan ook erg veel moeite – en tijd – om de betaling rond te krijgen.

![Kash](DSC_1494.JPG)

Eenmaal in het stadion komt ons een sportieve sfeer tegemoet. Het is een prachtige avond en het is nog steeds bloedheet. Het stadion ligt direct aan de baai, met een prachtig uitzicht over het water (zie foto’s).

We hebben allebei totaal geen verstand van baseball dus het duurde even voordat we doorhadden hoe het in elkaar zat. De wedstrijd die we bezocht hebben is die van de San Francisco Giants tegen de Philidelphia. Helaas verloren de Giants… Het was wel een mooie ervaring die ik op de laatste avond nog even snel heb meegepikt!

![Crowd](DSC_1492.JPG)
![Homerun](DSC_1501.JPG)
![SF by night](DSC_1512.JPG)
![AT&T Ballpark](DSC_1528.JPG)

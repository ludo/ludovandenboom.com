+++
title = "Home Sweet Home"
authors = ["ludo"]
description = ""
tags = []
date = "2007-05-08"
categories = ["travel"]
+++

En toen was ik weer in Heerlen. De terugreis verliep niet helemaal soepel, waarbij gebrek aan benzine, een klapband, een defect <a href="http://en.wikipedia.org/wiki/PA_system">PA system</a> en een defecte deur een belangrijke rol speelden. Met vijf uur vertraging kon de vlucht naar Schiphol eindelijk beginnen. De vlucht zelf verliep prima, met hier en daar wat turbulentie, maar het grootste gedeelte van de negen en een halfuur durende vlucht heb ik slapend door kunnen brengen. Een uur voor de landing werd een ontbijt in het vliegtuig geserveerd, bestaande uit onder andere een bagel. De bagel is iets dat ik in ieder geval niet zal missen, ik kan geen bagels meer zien...

![Airplane](DSC_1540.jpg)

Iedereen die mijn weblog heeft bezocht wil ik bedanken voor de leuke berichten en reacties! Ook wil ik <a href="http://www.mediaan.nl">Mediaan</a> nogmaals bedanken voor het mogelijk maken van deze reis, het was een ervaring om nooit meer te vergeten! Verder kan ik iedereen die de mogelijkheid heeft aanraden om eens een keer naar CaliforniÃ« te gaan en daarbij zeker San Francisco aan te doen. Nu is het tijd geworden om te gaan slapen, al is mijn biologische klok net aan de middag begonnen...

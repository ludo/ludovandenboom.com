+++
title = "Green Tortoise Hostel"
authors = ["ludo"]
description = ""
tags = []
date = "2007-05-03"
categories = ["travel"]
+++

![Room](DSC_1201.JPG)

In San Francisco verblijf ik in het <a href="http://greentortoise.com/san-francisco-hostel/index.php">Green Tortoise San Francisco Hostel</a>, onderdeel van een organisatie die onder meer <a href="http://greentortoise.com">kampeertochten</a> naar natuurparken onderneemt met hun eigen ‘camperbussen’. Voor iedereen waarbij het begrip hostel niet bekend is: in een hostel deel je meestal met meerdere mensen één kamer en alle andere voorzieningen. Dit hostel heeft een hoop extra’s die het erg aantrekkelijk maken, zoals drie keer per week gratis eten, gratis ontbijt en gratis internet. Met dit laatste zijn echter af en toe wat problemen, waardoor <a href="http://skype.com">Skypen</a> niet zo goed gaat.

Mijn kamer biedt plaats aan maar liefst 9 personen. Ik heb begrepen dat dit de grootste kamer is en dat de meeste kamers voor 4 of 5 personen zijn. Alles ademt een echte rommelige hippie sfeer uit en veel hangt met ducttape aan elkaar. Al heb ik vandaag ook straten gezien die met ducttape aan elkaar geplakt zijn, dus blijkbaar is dat hier heel normaal.

![View from room](DSC_1198.JPG)

Eén ding is zeker: het is een hele goede manier om mensen te leren kennen. Iedereen die hier verblijft is op de een of andere manier aan het reizen, velen zijn bezig met een reis rond de wereld. Er ontstaan ook voortdurend wisselende gezelschappen die een dag met elkaar optrekken. Zo ben ik net weer met iemand uit Engeland ergens gaan eten. Het werd weer Italiaans, maar voor het eerst in een lange tijd heb ik gekozen voor pasta. Echte tagliatelle con bolognese, oftewel gewoon een soort spaghetti maar dan met tagliatella. Lekker! San Francisco heeft ook zijn eigen bier, <a href="http://www.anchorbrewing.com/">Anchor Steam</a>. En omdat we er toch zijn proeven we dat natuurlijk ook even. Alleen het flesje al is erg gaaf, jammer dat ik niet zoveel ruimte in mijn bagage heb… Het bier zelf zit ergens tussen normale pilsener en donker bier, al neigt het qua smaak meer naar gewone pils. Voor Amerikaans bier smaakt het echter uitstekend en ik zou er best nog een lusten!

![Room](DSC_1200.JPG)
![Ballroom](DSC_1392.JPG)
![Ballroom](DSC_1393.JPG)

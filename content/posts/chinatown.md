+++
title = "Chinatown"
authors = ["ludo"]
description = ""
tags = []
date = "2007-04-29"
categories = ["travel"]
+++

![Brandweer](DSC_1175.jpg)

Je bent toerist én je hebt een <a href="http://lonelyplanet.com/">Lonely Planet</a> gids, dus dan moet je ook gebruikmaken van de uitstapjes die hierin beschreven staan. Vanochtend voor het eerst een beetje uitgeslapen en daardoor meteen het ontbijt gemist. Eerst dus even naar Marina gelopen om daar een sandwich op te pikken en voor de tweede keer koffie te drinken bij Starbucks ;-) Het werd dit keer de ‘huppelepup Mocciato’ (de juiste naam moet ik nog even opzoeken…) en het smaakte erg lekker! Het had niet veel weg van echte koffie, maar het had wel een lekkere, zoete mokkasmaak.

![Walking tour map](chinatown_ramble_map.jpg)

Na dit, verder niet erg opwindende, ontbijt ben ik even teruggelopen naar het hostel waar ik verblijf (<a href="http://greentortoise.com">Green Tortoise</a>, hier zal ik binnenkort nog wat over schrijven) om de verdere planning voor vandaag uit te stippelen. Hiervoor heb ik de lonely planet gids gepakt en opengeslagen bij het hoofdstuk excursies. Van mijn [eerste verkenning van San Francisco](/posts/going-to-san-francisco) gisteren heb ik behoorlijke spierpijn in mijn kuiten (sommige wegen zijn echt absurd steil) dus ik wilde iets dichtbij huis proberen. Aangezien mijn hostel aan de rand van Chinatown ligt heb ik besloten de route van 1 mijl te doen en mij netjes aan het boek te houden. Eerst via een omweg langs het Financial District om bij de “Dragon’s Gate” Chinatown binnen te wandelen. Zie het kaartje hierboven voor de precieze route. Vervolgens langs een klein parkje waar ik meteen even een flinke lunchpauze heb gehouden om daarna echt Chinatown in te duiken. Wat een drukte! En wat een vreemde groentes allemaal! Geen idee wat het zijn want ook alle bordjes zijn in het Chinees… Het is wel heel leuk om te zien, het is echt een stad-in-een-stad. Ik zou er nog veel meer over kunnen vertellen, maar dat doe ik niet. Het is hier nu namelijk schitterend weer en ik wil naar de Golden Gate Bridge gaan wandelen. Al is het hopen dat het daar net zo mooi is als hier, want dat kan iedere 100 meter verschillen.

![Dragon's Gate](DSC_1167.JPG)
![Uitzicht vanuit een parkje](DSC_1169.JPG)
![Uitzicht vanuit een parkje II](DSC_1170.jpg)
![De 1 president van China](DSC_1172.JPG)
![Chinatown](DSC_1174.jpg)

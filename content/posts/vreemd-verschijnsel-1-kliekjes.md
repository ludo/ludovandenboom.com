+++
title = "Vreemd Verschijnsel #1: Kliekjes"
authors = ["ludo"]
description = ""
tags = []
date = "2007-04-27T09:00:00"
categories = ["travel"]
slug = "vreemd-verschijnsel-1-kliekjes"
+++

![Spy camera op gsm: cola in grote jampot!](DSC00327.jpg)

Het is hier doodnormaal, maar ik blijf het toch vreemd vinden: kliekjes. Je gaat uit eten in een restaurant en je krijgt niet alles opgegeten, in Nederland verdwijnt dit direct richting prullenbak – als het goed is, soms schijnt het de volgende dag weer op je bord te kunnen liggen. Hier in Amerika is het echter de normaalste zaak van de wereld om een doos te vragen waar alles dat je nog niet hebt opgegeten in verdwijnt. Vandaag heb ik de proef op de som genomen bij <a href="http://www.pizzachicago.com">Pizz’a Chicago</a>, waar ik mijn laatste stuk pizza in een doos heb laten verdwijnen. Terwijl ik even laer over straat wandel vraag ik me toch af of het inderdaad de bedoeling is dat je dit morgen koud op moet gaan eten? Of warmen ze het ook nog wel eens op?

Van alle restaurants waar ik to nu toe ben geweest was Pizz'a Chicago wel het beste wanneer het op service en kwaliteit van het voedsel aankomt. Dat zou je niet zeggen omdat de ambiance niet erg veel kwaliteit uitstraalt, al is het er zeer netjes en zijn alle versieringen op de muren over Chicago wel gaaf!

![Leftover: en nu?](DSC_1110.JPG)
![GSM foto: lekker weer!](DSC00324.jpg)
